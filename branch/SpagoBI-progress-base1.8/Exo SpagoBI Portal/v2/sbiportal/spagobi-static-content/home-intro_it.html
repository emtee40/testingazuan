<table align="center" width="80%">

  <tr>

    <td style="text-align: justify">

	<h3>Introduzione</h3>

	L'espressione <i><b>Business Intelligence</b></i> è così diffusamente utilizzata 
	che rischia di essere poco significativa per la vastità e diversità 
	delle realtà che racchiude. Riteniamo quindi opportuno definire prima 
	di tutto cosa intendiamo per Business Intelligence e in quali termini 
	<b>SpagoBI</b> può offrire un contributo.<br><br>

	A nostro avviso, è fuorviante l'utilizzo del termine <i>Business Intelligence</i> 
	per indicare indifferentemente report statici, strumenti per il loro 
	sviluppo, analisi dimensionali, cubi di organizzazione dei dati, modelli 
	di data warehousing o di data mining, spesso inseriti nel contesto di un 
	prodotto specifico o di una specifica implementazione. E' altrettanto 
	parziale e limitativa l'interpretazione di <i>Business Intelligence</i> come 
	collezione disgiunta di alcuni di essi.<br><br>
	
	Per <i>Business Intelligence</i> intendiamo una <b>soluzione</b> che consente di 
	costruire una rappresentazione coerente del proprio business, 
	accessibile da più punti di vista e con differenti gradi di libertà, 
	per mezzo di un efficace e corretto coordinamento di diverse 
	applicazioni parcellizzate. Ciò avviene grazie all'utilizzo degli 
	strumenti elencati in precedenza, che vengono inseriti organicamente 
	nei nodi nevralgici di un particolare ambito di business.<br><br>
	
	Non si tratta quindi di uno sviluppo legato ai confini di un prodotto 
	o di una particolare realizzazione (spesso riconducibile all'utilizzo 
	di un pacchetto software predefinito), ma di una soluzione che 
	integri armonicamente:
	<ul>
	<li>la visione strategica del proprio business e la relativa competenza funzionale;</li>
	<li>strumenti specifici (data warehousing, Reporting, OLAP, Data Mining, Dashboard, ETL);</li>
	<li>un'infrastruttura tecnologica ed applicativa che permetta una fluida integrazione dei singoli moduli.</li>
	</ul>

	<b>SpagoBI</b> si propone come l'infrastruttura tecnologica ed applicativa 
	che integra strumenti specifici già esistenti nell'ambito del software 
	libero ed open source (quali motori di reporting, OLAP, Data Mining) 
	e che è in grado di integrarsi con diverse soluzioni proprietarie. 
	In questo modo, costituisce il presupposto tecnologico ed applicativo 
	per lo sviluppo di soluzioni di <i>Business Intelligence</i> che, non potendo 
	prescindere dalla visione strategica del proprio business e dalla 
	conseguente competenza funzionale, diventano tali solo all'interno di 
	specifici progetti implementativi.
	
    </td>

  </tr>

</table>

