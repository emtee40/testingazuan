<table align="center" width="80%">  <tr>    <td style="text-align: justify">

	<h3>Utente finale</h3>

L'utente finale è caratterizzato dai ruoli funzionali che ricopre, sui quali è regolata:
<ul>
<li>la visibilità dei documenti analitici;</li>
<li>la visibilità dei dati mostrati dagli stessi documenti;</li>
<li>le regole di comportamento dei parametri e dei filtri ad essi associati.</li>
</ul>
Nello specifico, l'utente finale può utilizzare tutti gli oggetti di business ufficialmente rilasciati  (stato 'released') congruenti con il suo ruolo funzionale e secondo le modalità già definite nella configurazione dei relativi parametri.

<br/><br/>

L'utente finale naviga l'alberatura dei documenti attraverso una portlet specifica; una volta raggiunto il documento, la sua esecuzione può richiedere alcune informazioni aggiuntive:
<ul>
<li>il ruolo funzionale con il quale l'utente desidera presentarsi, quando ne ricopra di diversi;</li>
<li>eventuali parametri di ingresso, che possono essere imputati attraverso una maschera di inserimento modellata sul ruolo dell'utente.</li>
</ul>
Con la scelta dei valori necessari, viene prodotto e proposto il documento finale sulla stessa portlet di navigazione.

<br/><br/>

Sebbene la portlet di navigazione sia sufficiente per accedere a tutti i documenti censiti, il portale può essere composto da più pagine e sezioni, ognuna delle quali può indirizzare oggetti analitici prefissati, per una libera composizione del quadro informativo di più immediata lettura ed efficacia per il particolare business aziendale. 
A titolo di esempio, per questo portale sono state definite le seguenti sezioni, accessibili dal menu: 
<ul>
<li>Home: pagina composta da più portlet che accostano viste puntuali su indicatori di performance a reports di immediata percezione.</li>
<li>Navigazione: navigazione libera sull'albero funzionale dei documenti.</li>
<li>Reports puntuali: suddivisa in sottosezioni per la presentazione di singoli report già istanziati (ovvero non parametrizzabili).</li>
<li>Reports parametrici: suddivisa in sottosezioni per l'attivazione parametrica di report preconfigurati con valori di default.</li>
<li>Olap: presentazione di un modello di analisi multidimensionale.</li>
<li>Cruscotti statici: presentazione sintetica e statica di serie storiche di particolare interesse.</li>
<li>Cruscotti dinamici: presentazione sintetica e dinamica dei valori di indicatori di particolare rilievo, da monitorare ad intervalli di tempo prefissati.</li>
<li>Manuale: manuale utente.</li>
</ul>


</td></tr></table>
