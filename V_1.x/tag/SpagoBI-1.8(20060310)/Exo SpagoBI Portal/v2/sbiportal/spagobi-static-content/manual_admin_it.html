<table align="center" width="80%">

  <tr>

    <td style="text-align: justify">

	<h3>Funzioni di amministrazione</h3>
	Le funzioni di amministrazione sono a disposizione dell'utente che 
	ha la responsabilità di gestire l'infrastruttura dal punto di vista 
	tecnologico. Egli governa:
	<ul>
	<li>l'organizzazione delle portlets di SpagoBI all'interno del più 
	ampio portale aziendale o dedicato, al fine di costruire le viste 
	più adatte al tipo di utilizzo, regolando l'accessibilità alle 
	stesse funzioni;</li>
	<li>il censimento e la configurazione dei singoli motori analitici 
	utilizzati nella piattaforma;</li>
	<li>la strutturazione dell'alberatura funzionale che organizza i 
	documenti analitici e la distribuzione dei diritti di accesso e 
	di utilizzo sulla stessa;</li>
	<li>la manutenzione straordinaria dei documenti analitici censiti 
	nella piattaforma.</li>
	</ul>
	Tali funzioni sono rese disponibili attraverso una unica portlet 
	che può essere immediatamente inserita in un ambiente di portale 
	che ne supporti la specifica. <br><br>
	
	<h4>Configurazione Engines</h4>
	SpagoBI è aperto all'utilizzo di più motori sia per le diverse 
	aree analitiche (Report, OLAP, Data Mining e Dashboard) che 
	all'interno della stessa area. È disponibile una lista sintetica 
	di tutti i motori censiti, con la possibilità di aggiungerne di 
	nuovi, di cancellare quelli esistenti o di accedere alle 
	informazioni di dettaglio per variarne la configurazione. <br>
	Gli attributi essenziali per il corretto utilizzo di un motore 
	devono essere indicati dall'amministratore di SpagoBI attraverso 
	la vista di dettaglio; essi sono:
	<ul>
	<li>dati identificativi del motore (etichetta, nome e descrizione);</li>
	<li>locazione dell'interfaccia che porta lo specifico motore 
	dentro SpagoBI (URL Engine);</li>
	<li>tipologia di documenti supportati dal motore (Report, OLAP, 
	Data Mining e Dashboard);</li>
	<li>nome del driver che governa l'interazione con lo specifico 
	motore (Driver Name).</li>
	</ul>
	Con una corretta configurazione è possibile sia utilizzare istanze 
	dello stesso motore in ambienti diversi (sviluppo, test, produzione), 
	al fine di non inficiarne le prestazioni, che motori diversi e 
	paralleli negli stesso ambienti.<br><br>
	
	<h4>Gestione funzionalità</h4>
	I diversi documenti di analisi sono organizzati secondo una alberatura 
	funzionale che ne regola la visibilità: è possibile creare e mantenere 
	una struttura a più livelli nella quale ogni nodo eredita (di default) 
	i diritti del nodo padre e ne permette la modifica per eccezione a 
	partire dalla vista di dettaglio.<br>
	Le regole di visibilità applicate ad un nodo variano a seconda dei 
	documenti contenuti e vengono espresse sui tre possibili stati che 
	caratterizzano l'iter di approvazione degli stessi (Sviluppo, Test, 
	Rilascio).<br><br>
	
	<h4>Configurazione Documenti</h4>
	I documenti analitici censiti in SpagoBI sono riepilogati in un 
	elenco che ne riporta gli attributi salienti; è però possibile 
	passare alla vista ad albero per ottenere la loro suddivisione 
	funzionale. Da entrambe le modalità di visualizzazione è possibile 
	accedere alla pagina di dettaglio che consente all'amministratore 
	di intervenire forzatamente sullo stato dei documenti per risolvere 
	situazioni di emergenza.
	
    </td>
  </tr>
</table>
 
